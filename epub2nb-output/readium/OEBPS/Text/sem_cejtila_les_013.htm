<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Sem cejtila les</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection8"><p class="e-bookversebezpredsazeni6bza">Píseň zněla ze stodoly,<br class="calibre11"/>
kde místo bubínku z jeleních kůží<br class="calibre11"/>
šplouchala voda, cinkal kov.<br class="calibre11"/>
Řinula se mu z&nbsp;úst<br class="calibre11"/>
zase jak v divokých peřejích.<br class="calibre11"/>
O milém, který zemřel<br class="calibre11"/>
a zbyla po něm jen hromádka kostí,<br class="calibre11"/>
že pak ty kosti jeho milá někde v&nbsp;poli<br class="calibre11"/>
sbírá.<br class="calibre11"/>
Poslouchat, jak se mísí<br class="calibre11"/>
hlas a kov.<br class="calibre11"/>
Lžíce zní o lavor<br class="calibre11"/>
„a ona kost po kosti.“<br class="calibre11"/>
Je zrádné zapřít hlavu zrovna ve chvíli,<br class="calibre11"/>
kdy váže milého do staré pytloviny.</p>

<p class="e-bookversebezpredsazeni6bza">Stará žena sedí na nádraží<br class="calibre11"/>
s květinami vraženými do plátěné tašky,<br class="calibre11"/>
má hodně odhalené kotníky.<br class="calibre11"/>
Zírá na mé matné hladké čelo,<br class="calibre11"/>
já ale nejsem bez viny!<br class="calibre11"/>
Vůbec to nemůže pochopit,<br class="calibre11"/>
rozšvihaná do vrásek<br class="calibre11"/>
na menší a větší kusy špíny,<br class="calibre11"/>
na menší a větší trsy člověčiny,<br class="calibre11"/>
a tlustá pavoučí těla zkrápějí<br class="calibre11"/>
z výloh,<br class="calibre11"/>
když tichne město.</p>

<p class="e-bookversebezpredsazeni6bza">Odkryla jsem kořeny staré jabloně.<br class="calibre11"/>
Byly zaryté v zemi,<br class="calibre11"/>
zahryznuté do mazlavé hlíny.<br class="calibre11"/>
Jablka padala z koruny,<br class="calibre11"/>
nasládlá a hrubá.<br class="calibre11"/>
V několika rozseknutých plodech<br class="calibre11"/>
žhnula vosí těla.<br class="calibre11"/>
Nevím, jestli ještě něco přijde.</p>

<p class="e-bookversebezpredsazeni6bza">Ležela na boku a chvěla se. Věděl, že
nespí.<br class="calibre11"/>
Kdyby se jí dotkl, jako by posolil žloutek.<br class="calibre11"/>
Skutečnost dostávala ostřejší obrysy. Vracela<br class="calibre11"/>
se k němu jako ozvěna několikrát odražená<br class="calibre11"/>
a jiná mnohonásobností svého vyslovení.<br class="calibre11"/>
Kdyby věděl, kde má začít, řekl by jí to<br class="calibre11"/>
všechno, ale nevěděl, a tak neřekl nic, jen<br class="calibre11"/>
otevřel ústa, kdyby se to náhodou chtělo<br class="calibre11"/>
vyslovit samo.</p>

<p class="e-bookversebezpredsazeni6bza">Dužnatý sbíral bedly. Jejich velké
strupaté<br class="calibre11"/>
obličeje uřízl nožem, takže z jehličí trčely jen<br class="calibre11"/>
duté ztvrdlé nohy. Voněla se s těmi hlavami,<br class="calibre11"/>
hladily; přejížděla jejich sametem po svojí<br class="calibre11"/>
i jeho tváři, byly těžké vlhkem. Vadily jí<br class="calibre11"/>
v dlaních, jak se třepily nezachytitelně.<br class="calibre11"/>
Vyprávěl o zvířeti přejetém na silnici, které<br class="calibre11"/>
ani nesloupli, když malovali krajnice.<br class="calibre11"/>
Představ si, nechali tam tu zdechlinu ležet<br class="calibre11"/>
a přes ni nakreslili bílou čáru. Co všechno<br class="calibre11"/>
může potkat mrtvýho, řekla a sundala si boty,<br class="calibre11"/>
aby mohla jít po lese bosa. Doma našla pět<br class="calibre11"/>
klíšťat. Já tě tak strašně miluju, že je to až<br class="calibre11"/>
k nesnesení. Řekl a bylo to k nesnesení.<br class="calibre11"/>
Měla sem pět klíšťat. Říkal sem ti, ať nechodíš<br class="calibre11"/>
bosa. Sem cejtila les.</p>

<p class="e-bookversebezpredsazeni6bza">Je podzim, už potřicáté. Z pahýlu vrby,<br class="calibre11"/>
ze kterého šlehaly nové, jakoby mastné větve,<br class="calibre11"/>
si chtěl urvat a uvázat promoklý drát vrbového<br class="calibre11"/>
šlahounu kolem krku, kdybych ho někdy měla<br class="calibre11"/>
opustit. Kdyby mě nakonec neopustil, nikdy<br class="calibre11"/>
bych si tu chvíli nepamatovala tak silně.<br class="calibre11"/>
V mlze se ztrácely cesty z lesa. Pod nohama se<br class="calibre11"/>
mlely hlavy malých hub. Jsem v držce svého<br class="calibre11"/>
lesa! Na kraji pole hrboly vymletých brambor.<br class="calibre11"/>
Studeně leží ve vydrážděné hlíně, drsní<br class="calibre11"/>
v dlaních, když je beru. Jako já vždycky zdrsním,<br class="calibre11"/>
když mě někdo bere, a z jedné strany hniju,<br class="calibre11"/>
z druhé schnu..., soustřeď se na střed, člověče.</p>

<p class="e-bookversebezpredsazeni6bza">Ze stodoly doznívá<br class="calibre11"/>
píseň kostem.<br class="calibre11"/>
Spěte v kořenech.<br class="calibre11"/>
Klidně a tvrdě,<br class="calibre11"/>
ať mám sílu<br class="calibre11"/>
na to, co přijde,<br class="calibre11"/>
kdyby to náhodou nepřišlo.</p>

<p class="e-bookversebezpredsazeni6bza">Ty samče</p>

<p class="e-bookversebezpredsazeni6bza">Bliznatý!<br class="calibre11"/>
Čekám na stromě,<br class="calibre11"/>
zavěšená za vlasy,<br class="calibre11"/>
nastavená jak lůj<br class="calibre11"/>
sýkorám.<br class="calibre11"/>
Pospěš si.<br class="calibre11"/>
Jí už hluboko.</p>

<p class="e-bookversebezpredsazeni6bza">Navíjím hedvábné vlákno<br class="calibre11"/>
z koutů stodoly.<br class="calibre11"/>
První sníh zastudil i kořeny,<br class="calibre11"/>
které se ptaly svého pařezu<br class="calibre11"/>
na smysl života.<br class="calibre11"/>
Navíjím hedvábné vlákno.<br class="calibre11"/>
Zvěř mračí namrzlé kaluže.<br class="calibre11"/>
Ve stodole by se Míznatý rozložil k ohni,<br class="calibre11"/>
chrstnutý na zeď by vykradl z plamene.<br class="calibre11"/>
Musím ven,<br class="calibre11"/>
nalámat dříví.<br class="calibre11"/>
Vrátím se!<br class="calibre11"/>
řekla bych, zteplalá a prudká.</p>

<p class="e-bookversebezpredsazeni6bza">Sněhové hřbety<br class="calibre11"/>
sjíždějí ze svých těl<br class="calibre11"/>
a je v tom lehké,<br class="calibre11"/>
přirozené sjíždění všech věcí.<br class="calibre11"/>
Smetu z&nbsp;prahu<br class="calibre11"/>
prázdné včely.<br class="calibre11"/>
Stydnu v&nbsp;závěji<br class="calibre11"/>
a sekám polena.<br class="calibre11"/>
Někde mezi sebou a vším,<br class="calibre11"/>
co vůbec nedokážu ovlivnit.</p>

<p class="e-bookversebezpredsazeni6bza">Milá dlaní uhladila hrob<br class="calibre11"/>
a zpěvák si šel po svých,<br class="calibre11"/>
stinný a neohraničitelný<br class="calibre11"/>
jako každá pravda.<br class="calibre11"/>
Dunivě se otírá<br class="calibre11"/>
o kterýkoli strom v lese.<br class="calibre11"/>
Zůstala po něm čistá lžíce<br class="calibre11"/>
a špinavý lavor.<br class="calibre11"/>
Přiložila jsem do plamene,<br class="calibre11"/>
zas horkem zrudlá dokrvava.<br class="calibre11"/>
Na vlastní svatbě nabírám čistou lžící<br class="calibre11"/>
krupicovou kaši bez skořice,<br class="calibre11"/>
zatímco hosté zemřeli na čekání<br class="calibre11"/>
a na hlad.<br class="calibre11"/>
Víno jsem nikam nelila,<br class="calibre11"/>
pila jsem ho přímo z krabice.</p>

<p class="e-bookversebezpredsazeni6bza1">Všechno, co teď přijde, je už navíc,<br class="calibre11"/>
říkám si.</p>

</div>
</body>
</html>